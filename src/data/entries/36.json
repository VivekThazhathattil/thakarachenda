{
    "id": 36,
    "year": 2021,
    "month": 12,
    "day": 27,
    "time": "23:20",
    "title": "വെറുതെ ഒരു ആമുഖം",
    "text": [
        "വീട്ടിൽ നിന്ന് ഹോസ്റ്റലിലേക്ക് പോരുന്നതിന് തൊട്ട് മുൻപിലത്തെ ദിവസം തനിയെ ഞാൻ വീട്ടിൽ നിൽക്കുകയായിരുന്നു. ഒഴിവു ദിവസമായതിനാൽ എന്തോ കാര്യത്തിന് അച്ഛനും അമ്മയും ഒരുമിച്ച് പുറത്ത് പോയതാണ്. എനിക്ക് നന്നേ ഉറക്കം വന്നു താനേ കുറെ നേരം മയങ്ങി പോയി. അതിനിടയിൽ എപ്പോഴോ ഞാൻ ഒരു സ്വപ്നം കണ്ടു. വെള്ള ചുമരുകളും, വെള്ള കർട്ടനുകളും, വെള്ള ഫ്ളോറുമുള്ള ഒരു റൂമിന്റെ നടുക്ക് ഒരു കട്ടിലിൽ ഒരാൾ കിടക്കുന്നു. ഞാൻ ആ കട്ടിലിനു സമീപത്തേക്ക് നടന്നു വന്നു. അച്ഛമ്മയായിരുന്നു ആ കട്ടിലിൽ കിടക്കുന്നത്. എന്നെ കുറെ നേരം നോക്കിയിരുന്നു. ക്ഷീണിച്ച മുഖം. ഒട്ടിയ കവിൾ. മരിക്കുന്നതിന് ഒരാഴ്ച, രണ്ടാഴ്ച മുൻപത്തെ അതേ രൂപം. ഒന്നും എന്നോട് മിണ്ടുന്നില്ല. കുറെ എന്നെ തന്നെ മിഴിച്ചു നോക്കുന്നു. ഞാൻ ഉറക്കത്തിൽ നിന്നും കരഞ്ഞു കൊണ്ടെഴുന്നേറ്റു. രണ്ടു സെക്കൻഡ് പോലുമായില്ല. അപ്പോഴത്തേക്കും calling bell അടിക്കുന്നത് കേട്ടു. അച്ഛനും അമ്മയും തിരിച്ചു വന്നതാകും. ഞാൻ കരച്ചിൽ നിർത്തി അവർക്ക് door തുറന്ന് കൊടുത്തു."
    ]
}