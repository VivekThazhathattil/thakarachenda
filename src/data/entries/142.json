{
    "id": 142,
    "year": 2021,
    "month": 12,
    "day": 27,
    "time": "23:20",
    "title": "വെറുതെ ഒരു ആമുഖം",
    "text": [
        "!PRE_അലക്കാൻ മടിച്ചതു മൊത്തം_എല്ലാമതാ മെത്തമേലലസമായിരിക്കുന്നു.__ഏതോ നൂറ്റാണ്ടിലിട്ടു മറന്നത്_മുതലിന്നലെയിട്ടത് വരെയുണ്ടതിൽ__കഷ്ടമല്ലിതെന്ത്? ചിന്തിച്ചു ഞാൻ എന്തിനീ_ശിഷ്ടനേരമീയിഷ്ടമില്ലാത്തലക്കിൽ മുഴുകണം?__ഫാനിന്റെ കാറ്റിലതാ നേർത്തൊരനക്കം_പാന്റിന്റെ കാലിനു ജീവൻ വച്ചപോൽ ഞെരക്കം__മുഷിഞ്ഞു നാറും ഷർട്ടും, കൂറ മേയും ട്രൗസറും_ഫാഷനൽപ്പം ശോഷിച്ച ഡിപ്രെഷൻ ഷഡ്ഢിയും__എല്ലാമെടുത്തൊരേറെറിയണം, വാനിൽ_ചില്ലക്കുരുവികളെപ്പോൽ എല്ലാം പറക്കണം.__ബട്ട് വൈ? അലക്കിയില്ലേലാർക്കു ചേതം?_കട്ടച്ചെളി പുരണ്ടത് നോം പൊറുത്തിടും__നാറ്റം പൊറുത്തിടും, ലുക്കില്ലായ്മ പൊറുത്തിടും_പാന്റിൻ ചുളിവിലൊളിക്കണ്ണിടും പല്ലിയെ പൊറുക്കും__ചിന്തിച്ചു ഞാനല്പനേരമൊടുക്കം സ്വ-_ബന്ധനം കവച്ചുഗ്ര ജ്ഞാനി പൂണ്ടു തൽക്ഷണം.__വൃത്തി മനുഷ്യന് നിത്യം മൃഗത്തിൽ നി-_ന്നെത്രയകലം നിന്നിടാനൊക്കുമെങ്കിലത്രയുമുതകിടും.__കൈയെത്താത്തിടത്തോളം ചൊറിയാൽ മാന്തി മാന്തും _പയ്യെ പുതിയലർജികൾ പലതും തടഞ്ഞിടും__കാരണം പലതുണ്ടലക്കൊരു മാന്ത്രികക്രിയയാണത് പു-_ഞ്ചിരിയോടേൽക്കണം, ഒന്നിച്ചലാക്കിയാറിടണം_കരതലം കൊണ്ടാ പ്രയത്നത്തിൻ വിയർപ്പൊപ്പി_കുറുനടുവിനിതരകരം കൊടു'ത്തയ്യോ, എന്റമ്മേ!'_എന്നുറക്കെ കരഞ്ഞുകൊണ്ടൊരുനെടുവീർപ്പിടണം."
    ]
}