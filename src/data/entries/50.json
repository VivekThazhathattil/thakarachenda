{
    "id": 50,
    "year": 2021,
    "month": 12,
    "day": 27,
    "time": "23:20",
    "title": "വെറുതെ ഒരു ആമുഖം",
    "text": [
        "‘തനിയാവർത്തനം’ എന്ന സിനിമ കണ്ടു. കുറെ നാളായിട്ട് കാണണം എന്നുണ്ടായിരുന്നു. ഇന്ന് അത് നടന്നു. വളരെ നല്ല സിനിമ. Self fulfilling prophecy എന്ന പോലെ ഒരു കുടുംബത്തിലെ ഓരോ തലമുറയിൽ നിന്നും ഒരാണ് ഭ്രാന്തനായി മാറുന്നു. നാട്ടുകാരും വീട്ടുകാരും അതിനെ ദൈവശാപമായി കരുതുന്നു. ഓരോ ഭ്രാന്തൻ മരിച്ചു പോകുമ്പോഴും കുടുംബത്തിൽ പുതിയൊരു ഭ്രാന്തനുണ്ടാകുന്നു. സിനിമയുടെ ഓരോ നിമിഷം കഴിയുന്തോറും എനിക്ക് കൂടുതൽ കൂടുതൽ uncomfortable ആയിട്ട് തോന്നി. സമൂഹം ഒന്നടങ്കം ചേർന്ന് നിന്ന് ഒരാളെ ഭ്രാന്തനാക്കി മാറ്റുന്നു. അയാൾക്ക് സമൂഹം സമ്മാനിച്ച മാനസിക അസ്വസ്ഥതകളെ അന്ധവിശ്വാസങ്ങൾ കൊണ്ട് ന്യായീകരിക്കുന്നു. വളരെ dark ആയിട്ടുള്ള theme. മികച്ച തിരക്കഥയും സംവിധാനവും. സിനിമയുടെ ഒരൊറ്റ നിമിഷം പോലും സംവിധായകൻ സിബി മലയിൽ നഷ്ടപെടുത്തിയിട്ടില്ല. ആർക്കാണ് ശരിയായ ഭ്രാന്ത് എന്ന ചോദ്യം അദ്ദേഹം പ്രേക്ഷകരോട് indirect ആയിട്ട് ചോദിക്കുന്നു. സിനിമ കണ്ടപ്പോൾ എനിക്ക് ആദ്യം ഓർമ വന്നത് Joaquin Phoenix-ന്റെ Joker  കഥാപാത്രത്തെയാണ്. ആ കഥാപാത്രം സമൂഹത്തിൽ നിന്ന് നേരിട്ട പ്രതികരണത്തിനോട് സാമ്യത പുലർത്തുന്ന പ്രതികരണമാണ് ‘തനിയാവർത്തനത്തിലെ’ ബാലനും നേരിടുന്നത്. ഭ്രാന്തില്ലാത്ത ബാലനെ ഒടുക്കം ഭ്രാന്തനാക്കി മാറ്റി സമൂഹം തുറുങ്കിലടച്ചപ്പോൾ, ജീവിതത്തിലുടനീളം യാതനകൾ സമ്മാനിച്ച സമൂഹത്തിനെതിരെ Joaquin-ന്റെ കഥാപാത്രം violence പുറപ്പെടുവിക്കുന്നു. കുറച്ച് കാലത്തേക്ക് ഈ സിനിമ മനസ്സിൽ തന്നെയുണ്ടാകും. അത് കാണിച്ച് തന്ന യാഥാർഥ്യങ്ങളും."
    ]
}